# Metodologji e hulumtimit kuantitativ (Sem II) - e përmirësuar

## 1. Hulumtimi

1. **Hulumtim**  
Kërkim i njohurive dhe studim sistematik i një trendi apo ngjarje që përfshin mbledhjen, prezantimin, analizimin dhe interpretimin e të dhënave kuantitative.

2. **Popullatë e hulumtimit**  
Përfshirje e të gjithë individëve me karakteristika të cilat synohen të studiohen.

3. **Mostër**  
Koleksion më i vogël i njësive nga një popullatë e hulumtimit që shfrytëzohet për të përcaktuar të vërtetën për atë popullatë.

4. **Të dhëna primare**  
Të dhëna të cilat mblidhen për herë të parë gjatë realizimit të hulumtimit për qëllim të projektit hulumtues.

5. **Të dhëna sekondare**  
Të dhëna të cilat janë mbledhur nga dikush tjetër për ndonjë qëllim tjetër, por shfrytëzohen për realizimin e projektit hulumtues.

## 2. Hipoteza, Konstruktet dhe Variablat

6. **Hipotezë**  
Supozim punues për gjetjet e mundshme të hulumtimit, që shpjegon ndërlidhjen e pritur në mes të dy apo më shumë variablave.

7. **Hipoteza zero (H0)**  
Pretendimi se nuk ka ndërlidhje mes variablave.

8. **Hipoteza alternative (H1)**  
Pretendimi se ekziston ndërlidhje mes variablave.

9. **Hipoteza me kahje të caktuar**  
Parashikohet drejtimi i ndërlidhjes (pozitiv/negativ).

10. **Hipoteza pa kahje të caktuar**  
Nuk parashikohet drejtimi i ndërlidhjes.

11. **Hipoteza shkakore**  
Parashikohet ndikimi i variablës së pavarur në atë të varur.

12. **Hipoteza jo-shkakore**  
Parashikohet ndërlidhje pa marrëdhënie shkakore.

13. **Konstrukt**  
Koncept i operacionalizuar në terma të matshëm për të zvogëluar variacionin e të kuptuarit të konceptit të caktuar.

14. **Variabël**  
Çfarëdo karakteristike e cilë ndryshon dhe mund të ketë më shumë se një vlerë, si mosha, inteligjenca, motivimi, etj.

15. **Operacionalizim**  
Procesi i konvertimit të koncepteve në variabla të matshme, duke përfshirë definimin e konstruktit, identifikimin e indikatorëve dhe konvertimin e tyre në variabla.

16. **Ajteme**  
(Items)  
    Njësitë përbërëse e mjetit matës, të cilat mund të jenë në formë të pyetjeve, deklaratave, detyrave apo problematikave.

## 3. Llojet e Variablave

17. **Variabla e pavarur**  
Variabla e presupozuar për të ndikuar në variablën e varur.

18. **Variabla e varur**  
Variabla e presupozuar për t'u ndikuar nga variabla e pavarur.

19. **Variabla kontrolluese**  
Nuk lejohet të ndryshoje në mënyrë të paparishikueshme gjatë eksperimentit.

20. **Variabla konstante**  
Mbahet konstant gjatë eksperimentit.

21. **Variabla organizmike**  
Karakteristika natyrore si mosha, gjinia, gjatësia, pesha, etj.

## 4. Nivelet dhe Llojet e Matjes

22. **Nivelet e matjes**  
- **Nominale**: Përfshinë vetëm kategoritë e variablës (p.sh., gjinia).  
    - **Ordinale**: Përfshinë kategoritë e ranguara të variablës (p.sh., niveli i shkollimit).  
    - **Intervale**: Përfshinë dallimet e njëjta në mes vlerave ranguese të variablës, por pa pikë fillestare natyrale (p.sh., temperatura në °C).  
    - **Proporcionale**: Përfshinë dallimet e njëjta në mes të vlerave ranguese dhe pikën fillestare natyrale (p.sh., mosha).

## 5. Përzgjedhja e Mostrës

23. **Mostra e rastësishme e thjeshtë**  
Secili pjesëtar i popullatës së hulumtimit ka gjasa të barabarta për t'u përzgjedhur në mostër.

24. **Mostra e sistematike**  
Përzgjedhja e mostrës duke filluar nga një pikënisje e rastësishme dhe vazhdohet me përzgjedhje në bazë të intervaleve periodike të fiksuara.

25. **Mostra e stratifikuar**  
Ndarja e popullatës në grupe homogjene dhe përzgjedhja e pjesëmarrësve në mënyrë proporcionale me përqindjen e tyre në popullatë.

26. **Mostra e kuotave**  
Përzgjedhja jo e rastësishme e një numri ose proporcioni të paracaktuar njësish, të quajtura kuota.

27. **Mostra e konvenueshme**  
Përzgjedhja e individëve më lehtë të qasshëm, si miqtë, fqinjët dhe kalimtarët e rastit.

28. **Mostra vullnetare**  
Përfshin anëtarët e popullatës që e përzgjedhin vetveten për mostër.

29. **Mostra e "topit/ortekut të dëborës"**  
Përzgjedhja e subjekteve specifike që referojnë persona me specifika të njëjta.

30. **Mostra e qëllimshme**  
Teknikë e përzgjedhjes së mostrës ku hulumtuesi mbështetet në gjykimin e tij/saj për karakteristikat e caktuara.

31. **Mostra multifazore**  
Përzgjedhja e kategorive të popullatës në fazën e parë dhe pjesëmarrësve në fazën e dytë, në mënyrë të rastësishme.

32. **Mostra e grumbujve (klaster)**  
Përzgjedhja në bazë të zonave gjeografike, pastaj pjesëmarrësve nga ato zona.

33. **Mostra disproporcionale**  
Mbipërzgjedhje nga strata të vogla për qëllime statistikore.

## 6. Mjetet Matëse dhe Reliabiliteti

34. **Mjetet matëse**  
Pyetsorë, shkallë matjeje, inventarë dhe teste të standardizuara që përdoren për të matur konstrukte të caktuara.

35. **Ajtemet njëdimensionale**  
Matin një koncept të vetëm me ndërlidhje të lartë mes tyre.

36. **Ajtemet shumëdimensionale**  
Matin konstrukte të ndërlikuara të ndara në disa dimensione.

37. **Testet e standardizuara**  
Teste me normat statistikore që ofrojnë të dhëna të krahasueshme dhe interpretuese.

38. **Reliabilitet**  
Cilësia e të qënurit i besueshëm dhe konsistent, që vlerëson konsistencën e ajtemeve brenda mjetit matës dhe në kohë të ndryshme.

39. **Reliabilitet i brendshëm**  
Konsistenca e ajtemeve brenda mjetit matës, që tregon nëse të gjitha ajtemet në mjetin matës masin konceptin e caktuar.

40. **Reliabilitet në kohë të ndryshme**  
Konsistenca e mjetit matës në kohë të ndryshme, që tregon nëse shkallët e matjes masin konceptin e caktuar në kohë të ndryshme.

## 7. Validiteti

41. **Validitet**  
Vlefshmëri/bazueshmëri që ka të bëjë me evidencën që shkalla e matjes matë atë çfarë ka qëllim të matë.

42. **Validiteti i dukjes**  
Kontrollimi i secilit ajtem se a matë konstruktin e caktuar nga pamja e ajtemeve.

43. **Validiteti përmbajtësor**  
Kontrollimi i mjetit matës se a i përfshinë të gjitha karakteristikat e rëndësishme të konstruktit të caktuar.

44. **Validiteti konkurues**  
Verifikimi i mjetit matës se a korrelojnë të dhënat e mbledhura me mjete të tjera të matjes që matin konstruktin e njëjtë.

45. **Validiteti i grupeve të njohura**  
Verifikimi se shkalla e matjes a jep rezultate të ndryshme për grupet që parashikhen të kenë dallime në rezultat.

46. **Validiteti parashikues**  
Verifikimi se a parashikon mjeti matës në mënyrë të duhur sjelljet në të ardhmen.

47. **Validiteti diskriminues (dallues)**  
Verifikimi i mjetit matës se a jep rezultate të ndryshme në krahasim me rezultatet e një mjeti matës që mat konstrukt tjetër.

## 8. Shqyrtimi i literaturës

48. **Shqyrtimi i literaturës**  
Procesi i analizimit të studimeve ekzistuese për të ndërtuar bazën teorike të hulumtimit, gjeneruar ide dhe përcaktuar çfarë duhet eksploruar më tej.

49. **Burimet online të literaturës**  
Bazat si PsychInfo, Web of Science, Scopus, RefWorks, EndNote.

50. **Qëllimi i hulumtimit**  
Shprehja e qartë e asaj që synohet të arrihet përmes hulumtimit dhe kontributi i tij në fushën përkatëse.